---
title: "Ротонда Рацлавицької панорами у Вроцлаві"
description: # Empty means use first words of the text
author: # none means site default. author must be in authors.yml
date: 2025-03-17 20:36:44 +01:00 # summer time +0300 | winter time +0200 | poland time +0100
categories: [Publications, "2025"]
tags: [
  xix століття,
  xviii століття,
  америка,
  архітектура,
  білорусь,
  біографія,
  виставки,
  вроцлав,
  європа,
  живопис,
  історія,
  культура,
  лафайєт,
  литва,
  львів,
  мистецтво,
  музей,
  національна спадщина,
  панорама,
  повстання костюшка,
  подорожі,
  польща,
  польща,
  рацлавиці,
  рацлавицька панорама,
  революція,
  реставрація,
  річ посполита,
  свобода,
  тадеуш костюшко,
  україна
]

pin: false
toc: true
comments: false
math: false
mermaid: false
media_subpath: /posts/publications/raclawice-panorama
image:
  path: /image0.jpg
  lqip: /image0_lqip.avif
  alt: "Всередині приміщення Рацлавицької панорами, м. Вроцлав."
---
# <link rel="stylesheet" href="https://cdn.jsdelivr.net/npm/pannellum@2.5.6/build/pannellum.css"/>
<link rel="stylesheet" href="/posts/publications/raclawice-panorama/pannellum.css"/>

<style>
    /* 1. Wrapper sets the aspect ratio (1.91:1) */
    .panorama-wrapper {
        width: 100%;
        /* 1 / 1.91 ≈ 0.5236. Forces height to be 52.36% of the width. */
        padding-top: 52.36%; 
        height: 0; 
        position: relative; 
        box-shadow: 0 4px 8px rgba(0, 0, 0, 0.2); 
    }

    /* 2. Inner div (the actual viewer) fills the responsive space */
    #panorama {
        position: absolute; 
        top: 0;
        left: 0;
        width: 100%;
        height: 100%; 
    }
</style>

<div class="panorama-wrapper">
    <div id="panorama"></div>
</div>

# <script src="https://cdn.jsdelivr.net/npm/pannellum@2.5.6/build/pannellum.js"></script>
 <script src="/posts/publications/raclawice-panorama/pannellum.js"></script>

<script>
    var panoViewer; // Global variable for console testing

    (function() {
        panoViewer = pannellum.viewer('panorama', {
            "type": "equirectangular",
            
            // IMAGE LOCATION
            "panorama": "/posts/publications/raclawice-panorama/panorama.avif",
            
            "autoLoad": true,
            "loop": true,
            
            // ADJUSTED HFOV: Set to 74 (Stepping back 1/5th of the last change)
            "hfov": 74, 
            
            // PARTIAL PANORAMA GEOMETRY (Corrects Projection)
            "haov": 360,
            "vaov": 44.0,
            "vOffset": 0,
            
            "vFov": 15,      // Vertical Viewing Zoom 
            
            // CYLINDRICAL LOCKS
            "minPitch": 0,
            "maxPitch": 0,
            
            // CONTROLS
            "showFullscreenCtrl": true,
            "showControls": true,
            "mouseZoom": false,
            "keyboardZoom": false
        });
    })();
</script>
Одним з найпопулярніших туристичних місць Вроцлава, яке відвідали понад 11 мільйонів людей з усього світу, є ротонда Рацлавицької панорами (Panorama Racławicka). Це музей однієї картини, але незвичайної, на якій зображена битва Тадеуша Костюшка з російськими військами. 4 квітня виповниться вже 231 рік доленосній битві під Рацлавицями, а ворог так і не змінився… А самій панорамі вже 131 рік, і до Вроцлава цей шедевр примандрував зі Львова.  

У XIX столітті поляки в складі Австро-Угорщини користувалися значними політичними свободами. Їм давали можливість організовувати урочистості на честь великих подій та національних героїв. Оскільки 1894 року наближалася сота річниця повстання Костюшка, її вирішили відзначити по-особливому. Саме тоді у Львові планувалося проведення грандіозної Крайової виставки, де мали бути представлені останні надбання галицької промисловості, культури, мистецтва і техніки.

## Герой двох континентів

Про Крайову виставку можна почитати в
![](image2.jpg){: width="972" height="589" .w-25 .right} [іншій статті]({% post_url 2024-08-30-fateful-exhibitions %}), а зараз пропонуємо розібратися, хто ж такий Тадеуш Костюшко і за що йому таке вшанування?  

Тадеуш Костюшко — національний герой Польщі, Литви, Білорусії і США, його шанують на двох континентах по обидва боки Атлантичного океану, в світі близько 200 пам’ятників Костюшка, його іменем названі вулиці, парки, найвища точка Австралії і навіть місто в Америці. 
> ***«Говорити про Костюшка — значить пом’янути особистість, котру навіть супротивники, ті ж монархи, проти яких він виступав, дуже поважали. Його ім’я належить усьому цивілізованому світу, його чесноти — всьому людству. Америка внесла його до числа найзаслуженіших своїх оборонців. Польща оплакує його як найпристраснішого патріота, що все життя пожертвував на свободу і незалежність. Франція та Швейцарія сумують над його прахом, віддаючи данину найкращій особі, християнину, другу людскості. Росія вшановує в ньому безстрашного мужа, кого й нещастя не зламало»***

— зауважив видатний французький політик Жильбер де Лафайєт ще 1818 року.  

Анджей-Тадеуш-Бонавентура Костюшко народився в селі Меречівщина, що зараз у Брестській області Білорусії, 4 лютого 1746 року. Батько Людвик-Тадеуш був брестським мечником, полковником війська Великого князівства Литовського. Цікаво, що його рід мав українське (руське) коріння і був шляхетським, хоча й небагатим, Костюшки мали герб «Рох ІІІ». Король Казимир IV Ягеллончик 1458 року надав село Сехновичі на Берестейщині разом із дворянством Федору-Константу (Костянтину), званому «Костюшко», який і був родоначальником роду, придворним та секретарем великих князів литовських у 1492–1509 роках, одруженим з донькою князя Юрія Гольшанського. 1509 року король Сигізмунд Старий підтвердив своєму писареві Костюшкові права на володарювання над Сехновичами, що було зафіксовано в привілеї руською мовою: 
> ***«…мы тое сельцо Сехновичи тые три чоловеки и с братьею, и с детьми их, и с внуками, и тые пашни, и дубровы, и лес ему дали во всим».***  

Мати Текля Ратомська була шляхтянкою, литвинкою та уніаткою. Тому деякі дослідники вважають, що Костюшко спочатку був охрещений у греко-католицькій церкві, а вже потім — у косівському Троїцькому костелі. Втім, згодом родина була спольщена і рідною мовою Костюшка стала польська. Він був наймолодшим у сім’ї, мав брата Юзефа і двох сестер, Катерину та Анну. Тадеуш був дуже простим і скромним хлопчиком, співчував селянам та бавився з сільською дітлашнею.  

Тадеуш разом зі старшим братом почали 1755 року навчатися в колегіумі отців піарів у Любешові на Волині. Втім, коли хлопчику було 12 років, помер батько, і братам довелося 1760 року повернутися додому. За підтримки Адама Чарторизького, який був комендантом Варшавської кадетської школи, 1765 року Тадеуш розпочинає навчання у так званій Лицарській школі, тобто військовій академії. Він став одним з найкращих учнів, отримав королівську стипендію і продовжив навчання у Парижі, де вчився не лише інженерної справи та фортифікації, але й живопису та архітектури.

## Польські «Ромео та Джульєтта»

Повернувшись 1774 року до Польщі, за іронією долі, наш герой… не зміг влаштуватися на службу у війську, оскільки не міг оплатити офіцерський патент. У 28 років молодик залишився без роботи і навіть без дому, бо родинний маєток забрав старший брат. Тоді Костюшко за протекцією самого короля влаштувався до польного гетьмана литовського Юзефа Сосновського, щоб навчати його доньок, Катажину і Людвику. І тут 28-річний капітан закохався… Треба сказати, що знайомі вони були ще з дитинства і зустрічалися на балах у Варшаві, де на 5 років молодша Людвика навчалася у пансіоні. Тож «іскрило» між ними вже давно, а тут кохання спалахнуло з новою силою. У саду в Сосновиці закохані посадили дуб та сосну на знак своїх почуттів, а сам сад Тадеуш впорядкував за останніми європейськими зразками.  

Втім, не судилося закоханим бути разом… 
> ***«Горлиця сизокрила не для горобця, а доньки магнацькі не для дрібних шляхтичів\!»***

— заявив батько Людвики, коли Костюшко наважився попросити її руки. А потім… програв доньку в карти. Точніше, навпаки, віддав її сину рівненського князя Станіслава Любомирського, який мав перед Сосновським картярський борг.  

Закохані були шоковані звісткою. Костюшко просив допомоги в короля і навіть намагався викрасти Людвику, щоб таємно обвінчатися, але нічого не вийшло. Вона вийшла за князя Юзефа Любомирського, народила йому трьох дітей, хоча первістка Генрика викрала і виховала як свого сина родичка Ізабелла Любомирська, знаменита «блакитна маркіза». А ще Людвика фактично врятувала місто Рівне від продажу за борги, але серце її назавжди залишилося з Тадеушем. Йому ж довелося втікати від гніву Сосновського аж до Америки, де тривала війна за незалежність.

## Америка, Польща, Франція

Дорогою до Америки корабель потрапив у шторм, і Костюшко ледь не загинув, але врешті-решт влітку 1776 року, через місяць після оголошення Декларації незалежності США, він прибув до Філадельфії та зайнявся укріпленням фортифікацій. Тадеуш спроєктував головну військову фортецю Вест-Пойнт, сприяв капітуляції британських військ під Саратогою, будував мости, щоб вирватися з оточення, отримав звання бригадного генерала, американське громадянство та зброю з дарчим написом від президента Вашингтона. Усі зароблені кошти Костюшко шляхетно передав своєму другу, автору «Декларації незалежності США» Томасу Джеферсону, та 1784 року повернувся додому.  

Як не дивно, в польському війську здобутки Костюшка знову були не потрібні. Він переїхав у Сехновичі, намагався керувати маєтком після смерті брата, але лише через 5 років завдяки проханням Людвики Тадеуша призначили генерал-майором Коронного війська.  

Мало кому відомо, що 1790 року 47-річний генерал Костюшко, командир батальйону в Меджибожі Хмельницької області закохався у 18-річну красуню, доньку генерал-майора Теклю Журовську. Дівчина відповіла взаємністю, але на перешкоді знову встав батько, і Костюшку довелося поїхати до Варшави. 
> ***«Od Ludwiki uciekał do Ameryki, a w Polsce Tekla od niego uciekła» («Від Людвики втікав до Америки, а в Польщі Текля від нього втекла»)*** — оповідає саркастична польська приказка.  

А 1792 року він раптово завітав до маєтку Любомирських у Рівному, щоб ще хоч раз побачити своє перше кохання, хоча вони постійно листувалися. У листопаді того ж року Костюшко деякий час жив у Львові в арсеналі Сенявських на вулиці Бібліотечній.  

Тадеуш повів військо на війну за польську Конституцію
![](image3.jpg){: width="972" height="589" .w-25 .right}, але після поразки змушений був тікати до Франції, де йому надали звання почесного громадянина. Врешті-решт, 24 березня 1794 року Костюшко вирішив узяти долю Польщі в свої руки і оголосив про початок повстання проти окупації Польщі, за рівноправність і свободу всіх, незалежно від національності, релігії та положення в суспільстві: 
> ***«я буду битися і за селянина, і за міщанина, і за єврея»***.  

Він прагнув створити республіку, звільнити селян від кріпацтва, і вони жваво відгукнулися, озброївшись переобладнаними косами, за що повстанців прозвали «косиньєрами». Також він створив підрозділ влучних стрільців, попередників снайперів, на кшталт американських «Рейнджерів».

## Тіло на Вавелі, серце у Варшаві

4 квітня 1794 року була одержана перша тріумфальна перемога під Рацлавицями над російськими військами під командуванням генерала Тормасова. 7 травня Костюшко видав знаменитий Полянецький універсал про скасування кріпосного права та скорочення панщини. Він отримав орден Virtuti Militari та звання генерал-лейтенанта.  

Але восени Костюшко був поранений під Мацейовичами, його взяли в полон і відправили в ув’язнення до Петропавлівської фортеці. У полоні Тадеуш написав два полонези та вальс, присвячені польському війську. Лише після смерті Катерини ІІ її син Павло випустив з царської в’язниці Костюшка, а також 20 тисяч полонених в обмін на обіцянку не воювати проти Росії. Наш герой поїхав у мандри Європою та США, намагався знайти підтримку в Наполеона, але, зберігаючи вірність республіканським та демократичним принципам, відмовився від співпраці з Наполеоном і російським царем Олександром І.  

Останні роки Костюшко провів у Швейцарії в містечку Золотурні, де й помер 15 жовтня 1817 року. У своєму заповіті сестрі Катерині він просив звільнити селян його маєтку Сехновичі від кріпацтва. Є інформація, що перед смертю до нього приїжджала Людвика, але це точно невідомо. Вона пережила коханого на 19 років, померла 85-річною і щоразу, коли чула «Полонез Косцюшка», сльози котилися з очей старої княгині… А її онучка посадила на його символічній могилі в Золотурні дві плакучі верби.  

Тіло героя через рік урочисто поховали на Вавелі, а серце ще довго мандрувало: було поховане в двох місцях в Італії, на Вавелі, у Варшаві, під час Варшавського повстання урну з серцем ховали в кількох костелах і, нарешті, 1984 року серце найбільшого польського патріота повернулося до відбудованого Королівського замку.

## Мода на виставки
У другій половині ХІХ століття промислові виставки
![](image1.jpg){: width="972" height="589" .w-25 .right} стали надзвичайно популярними в Європі і проходили у Лондоні (1851), Парижі (1867 та 1889), Відні (1873), Будапешті (1885), Празі (1891). Остання була присвячена століттю попередньої спроби організувати промислову виставку в Празі і дуже надихнула львів’ян. Спочатку проведення [Крайової виставки]({% post_url 2024-08-30-fateful-exhibitions %}) у Львові планували на 1897 рік, але потім вирішили приурочити її до ювілейної дати — річниці повстання під проводом Тадеуша Костюшка. У Виставковий комітет увійшли поважні представники львівської інтелігенції: Адам Сапіга, Станіслав Бадені, президент Львова Едмунд Мохнацький та інші.  

> ***«Вірю, що створимо щось гарне, щось корисне і те, що покаже світові, що нас потрібно шанувати»*** 

— казав Сапіга у своїй промові. І вони створили: 129 виставкових павільйонів замість запланованих 53, один з перших в імперії електричних трамваїв від вокзалу до теренів Стрийського парку, для забезпечення якого спорудили першу у Львові електростанцію, розкішний світло-музичний фонтан, на кшталт знаменитих «Танцюючих фонтанів Кжіжіка» у Празі, нафтові вишки і, звісно, символ повстання Костюшка — Рацлавицьку панораму, адже знакова перемога польського війська відбулася 4 квітня 1794 року коло польського села Рацлавиці. Голова виконавчого комітету Здзіслав Мархвіцький вважав, що саме: 
> ***«Рацлавиці мають бути серцем виставки, надаючи їй загальнопольського характеру, і що вони \[Рацлавиці\] справлять спасенний вплив на наш народ, воскрешаючи ціле століття»***.

## Народження картини

Авторів ідеї «Рацлавицької панорами»
![](image4.jpg){: width="972" height="589" .w-25 .right} у Львові головним чином цікавило вшанування національних традицій у соту річницю повстання Костюшка та переможної битви, яка мала надзвичайне значення для країни, що тоді майже припинила своє існування і роздиралася трьома імперіями. За створення незвичайної картини взявся славетний польський художник Ян Стика, відомий своїми баталістичними та іншими художніми творами. У його колишній віллі, схожій на корабель, зараз міститься музей Олекси Новаківського.  

У співавтори Рацлавицької панорами Стика запросив баталіста Войцеха Коссака, відомого своєю неймовірною увагою до деталей та любов’ю до коней, яких майстерно малював. Цікаво, що панораму приписують насамперед Стиці, хоча його внесок в картину — лише 30%, основна заслуга Коссака.  

Щоб намалювати панораму, обидва художники ретельно вивчали дислокацію військ, їхнє обмундирування та озброєння, вони навіть відвідали місце самого бою коло села Рацлавиці. Пізніше в команду для роботи над картиною запросили цілу плеяду художників: Тадеуша Попеля (малював селянські хати і дерева), Людвика Боллера (відповідав за небо та пейзаж), Теодора Аксентовича і Зигмунта Розвадовського (відтворювали батальні сцени), Володимира Тетмаєра, Михайла Сошанського та Вінцента Водзінського. Для наближення глядачів до сюжету Ян Стика вдався до історичної маніпуляції: художник зобразив своїх персонажів у одязі, характерному для селян вже ХІХ століття, а не XVIII.

## Грандіозна картина 

Полотно вийшло величезним\! Заввишки 15 метрів і завдовжки 114 метрів — неймовірні розміри\! Картина народжувалася 9 місяців — прямо як дитина. Лише на ґрунтування полотна використали 750 кілограмів фарби. Для створення картини з Бельгії привезли десять рулонів вітрильного полотна розміром 10 на 15 метрів, які зшили докупи на спеціальному металевому каркасі, виготовленому фірмою Gridl з Відня. Ротонду для експонування шедевра створив архітектор Людвик Рамульт.  

Композиція «Рацлавицької панорами» вражала розмахом і багатством деталей. Під проводом Тадеуша Костюшка косиньєри захоплюють російські гармати, перероблені коси знищують царських артилеристів. Войцех Бартош, якому Костюшко пізніше надав шляхетський титул і ми його знаємо, як Бартоша Гловацького, гасячи запал гармати власним ковпаком, не дає навіднику зробити постріл. Одягнені в зелені однострої гренадери відступають від атаки польської піхоти. Кіннота розганяє загін козаків. Полонених ведуть у полон. Біля придорожнього хреста місцеві селяни моляться за перемогу. Реалістична сценографія — рослини, нерівності місцевості, фрагменти будівель — викликала у глядачів відчуття, ніби вони перебувають на місці бою.  

Від самого моменту завершення робіт панорама викликала незмінний інтерес: справжні натовпи туристів прибували до Львова, щоб тільки подивитися на неї. 75 тисяч людей щорічно — на ті часи це була приголомшлива кількість. Панорама окупилася вже через рік після відкриття, бо мала 120 тисяч відвідува–чів.  

Рацлавицька панорама діяла до Другої світової війни, але 1944 року під час бомбардування Львова радянською авіацією в неї влучила бомба. Дах і верхній поверх ротонди були знищені, картина пошкоджена. Частину полотна вдалося врятувати і сховати в скринях у колишньому Бернардинському монастирі. Понівечену панораму 1946 року викупив Вроцлав, її перевезли туди, але довго боялися експонувати, адже на картині зображена перемога поляків над росіянами\! Шедевр Стики й Коссака зберігався в несприятливих умовах, згорнутий у величезні сувої, та поступово руйнувався…

## Нове життя панорами

Лише 1980 року було розпочато роботу
![](image5.jpg){: width="972" height="589" .w-25 .right} з реставрації картини та відкриття її для публіки. Реставратори витратили 5 років, щоб повернути полотну колишню красу. Рацлавицька панорама була відкрита для відвідувачів 14 червня 1985 року у новозбудованому павільйоні посеред парку імені Юліуша Словацького.  

На сьогодні це одна з 25 панорам, які існують у світі. Мало хто знає, що вона не єдина серед панорам, створених Яном Стикою, адже в нього були ще «Голгофа» (пізніша назва «Розп'яття», 1896), «Муки християн в цирку Нерона» (1897), «Взяття Сібіна» (інша назва — «Генерал Бем в Трансільванії», 1897). Але «Рацлавиць» не перевершила жодна, адже це одна з найбільших панорам у світі.  

Величезна визначна пам'ятка Львова одразу стала головною визначною пам'яткою Вроцлава. Серед 11 мільйонів гостей, які бачили Рацлавицьку панораму, були: Папа Іван-Павло ІІ, королева Нідерландів Беатрікс, лауреат Нобелівської премії з літератури Чеслав Мілош, китайський прем’єр-міністр Чжао Цзян, що привіз на батьківщину ідею, за якою було створено багато монументальних картин у Китаї.  

До ротонди і зараз стоять натовпи відвідувачів, але кожен турист Вроцлава має змогу побачити унікальне полотно. У величезній круглий ротонді посередині розміщений майданчик, навколо якого по колу розташована унікальна картина. У спеціально прибудованій Малій ротонді, куди можна потрапити з головного залу, представлені історичні аспекти Рацлавицької битви, а також макет, що відтворює топографічну схему місцевості. У музеї можна переглянути мультимедійні презентації, які розширюють знання про Рацлавицьку панораму, її творців, деталі консервації тощо.  

Майстерне поєднання особливих прийомів живопису і технічних прийомів, як-от освітлення, штучний рельєф, затемнення, звивистий підхід до картини «переносить» глядача в іншу реальність та інший час. З круглого майданчика посередині ротонди можна ретельно оглянути всі деталі грандіозного шедевра.  

Цікаво, що купівля квитка до музею «Панорама Рацлавицька» дає можливість індивідуальним відвідувачам безплатно відвідати постійні експозиції Національного музею у Вроцлаві, Етнографічний музей та Павільйон чотирьох куполів Музею сучасного мистецтва, причому пропозиція дійсна упродовж трьох місяців. А 4 квітня панораму можна оглянути безоплатно. Тож, перебуваючи у Вроцлаві, обов’язково відвідайте цю унікальну пам’ятку історії, культури та мистецтва.

## Джерела

* Верховецька А. Тадеуш Костюшко — «cправжній син свободи». — Наш вибір, 15.10.2024.  
* Калько С. Княгиня Людвика. Нещаслива господиня рівненського палацу. — Фотографії старого Львова, 23.05.2020.  
* Церклевич В. Чому Костюшко не одружився у Меджибожі? — Culture.pl, 9.05.2024.  
* Яцечко-Блажечко Т. Як в Львові малювали Рацлавицьку панораму в 1893 році. — Фотографії старого Львова, 22.01.2018.  
* Olkusnik E. Panorama Racławicka w museum narodowym we Wroclawiu. — Historia: poszukaj.  
* https://lia.lvivcenter.org/uk/storymaps/exhibition-before/  
* https://zlotapolska.pl/szlak/panorama-raclawicka-we-wroclawiu/srsltid=AfmBOoppazo%207cIMijtJUu4mrvybl5C/_bIOsbtwCzdgpJbocXGFdSbu8n
